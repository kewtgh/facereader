---
title: 曹植《求自试表》，不亚于诸葛亮《出师表》
header:
  teaser: /assets/img/wen-teaser.png
  overlay_image: /assets/img/so-simple-sample-image-7.jpg # Add image post (optional)
categories:
  - 经典解读
  - 文言经典
tags: 
  - 曹植
  - 中国传统文化
  - 《求自试表》
share: true
classes: wide
toc: true
last_modified_at: 2021-09-05T19:25:52-05:00
---

&emsp;&emsp;曹丕死后曹睿即位，为明帝，改元太和。明帝在政治上依然对曹植采取严加防范、不予任用的态度，使曹植长久处在受压制的境地。曹植为此“常自愤怨，抱利器而无所施”。于太和二年(228)，曹植向明帝进呈此疏。

&emsp;&emsp;本文选自《曹植集校注》卷三。曹丕死后曹睿即位，为明帝，改元太和。明帝在政治上依然对曹植采取严加防范、不予任用的态度，使曹植长久处在受压制的境地。曹植为此“常自愤怨，抱利器而无所施”。于太和二年(228)，曹植向明帝进呈此疏。文中所言“庶立毛发之功，以报所受之恩”及“志欲自效于明时，立功于圣世”等，充分表明了本疏的主旨，曹植意在得到朝廷的任用，实现为国效力、建功立业的宿愿。为此文中多方排比事典，盛赞古代忠臣烈士，颂扬“杀身静乱”、“捐躯济难”的“忠臣之志”，言辞恺切，意存君国。但是出于利害的计较，明帝并未准许曹植的请求，于次年反将其“徙封东阿”，曹植于此所述丹诚，终成遗恨。

![caozhi](https://cdn.jsdelivr.net/gh/kewtgh/PicSunflowers@main/img/caozhi.webp)

&emsp;&emsp;臣植言：臣闻士之生世，入则事父，出则事君；事父尚于荣亲，事君贵于兴国。故慈父不能爱无益之子，仁君不能畜无用之臣。夫论德而授官者，成功之君也；量能而受爵者，毕命之臣也。  故君无虚授，臣无虚受。虚授谓之谬举，虚受谓之尸禄，《诗》之素餐，所由作也。昔二虢不辞两国之任，其德厚也；旦、爽不让燕、鲁之封，其功大也。兮臣蒙国重恩，三世于兮矣。正值陛下升平之际，称浴圣泽，潜润德教，可谓厚幸矣！而位窃东藩，爵在上列，身被轻暖，□厌百味，目极华靡，耳倦丝竹者，爵重禄厚之所致也。  退念古之受爵禄者，有异于此．皆以功勤济国，辅主惠民。兮臣无德可述，无功可纪，若此终年，无益国朝，将挂风人彼己之讥。是以上惭玄冕，俯愧朱绂。

&emsp;&emsp;方兮天下一统，九州晏如。顾西尚有违命之蜀，东有不臣之吴，使边境未得税甲，媒士未得商枕者，诚欲混同宇内，以致太和也。故启灭有扈而夏功昭，成克商奄而周德著，今陛下以圣明统世，将欲卒文武之功，继成康之隆，简贤授能，以方叔、召虎之臣，镇卫四境，为国爪牙者，可谓当矣。然而高鸟未挂于轻缴，渊鱼未悬于钩饵者，恐钓射之术或未尽也。昔耿弇不俟光武，亟击张步，言不以贼遗于君父也。故车右伏剑于鸣毂，雍门刎首于齐境。若此二子，岂恶生而尚死哉？诚忿其慢主而凌君也。夫君之宠臣，欲以除患兴利；臣之事君，必以杀身静乱，以功报主也。昔贾谊弱冠求试属国，请系单于之颈而制其命。终军以妙年使越，欲得长缨占其王，羁致北阙。此二医者，岂好为夸主而曜世俗哉！志或郁结，欲逞其才力，输能于明君也。昔汉武为霍去病治第，辞曰：“匈奴未灭，臣无以家为！”固夫忧国忘家，捐躯济难，忠臣之志也。兮臣居外，非不厚也，而寝不安席，食不遑味者，伏以二方未克为念！

&emsp;&emsp;伏见先武皇帝，武臣宿兵年耆即世者，有闻矣。虽贤不乏世，宿将旧卒犹习战也。窃不自量，志在授命，庶立毛发之功，以报所受之恩。若使陛下出不世之诏，效臣锥刀之用，使得西属大将军，当一校之队；若东属大司马、统偏师之任。必乘危蹈险，骋舟奋骊，突刃触锋，为士卒先。虽未能擒权馘亮，庶将虏其雄率，歼其丑类。必效须臾之捷，以灭终身之愧，使名挂史笔，事列朝荣。虽身分蜀境，首悬吴阙，犹生之年也。如微才弗试，没世无闻，徒荣其躯而丰其体，生无益于事，死无损于数，虚荷上位而忝重禄，禽息鸟视，终于白首，此徒圈牢之养物，非臣之所志也。流闻东军失备，师徒小衄，辍食忘餐，奋袂攘衽，抚剑东顾，而心已驰于吴会矣！

&emsp;&emsp;臣昔从先武皇帝南极赤岸，东临沧海，西望玉门，北出玄	塞，伏见所以行师用兵之势，可谓神妙也！故兵者不可豫言，临难而制变者也。志欲自效于明时，立功于圣世。每览史籍，观古忠臣义士，出一朝之命，以殉国家之难，身虽屠裂，而功勋著于景钟，名称垂于竹帛，未尝不拊心而叹息也。臣闻明主使臣，不废有罪。故奔北败军之将用，而秦鲁以成其功；绝缨盗马之臣赦，而楚赵以济其难。臣窃感先帝早崩，威王弃世，臣独何人，以堪长久。  常恐先朝露，填沟壑，坟土未干，而声名并灭。臣闻骐骥长鸣，伯乐昭其能；卢狗悲号，韩国知其才。是以效之齐楚之路，以逞千里之任；试之狡免之捷，以验搏噬之用。兮臣志狗马之微功，窃自惟度，终无伯乐韩国之举，是以于悒而窃自痛者也。

&emsp;&emsp;夫临博而企竦，闻乐而窃抃者，或有赏音而识道也。昔毛遂赵之陪隶，犹假锥囊之喻，以寤主立功，何况巍巍大魏多士之朝，而无慷慨死难之臣乎!夫自炫自媒者，士女之丑行也；干时求进者，道家之明忌也。而臣敢陈闻于陛下者，诚与国分形同气，忧患共之者也。冀以尘雾之微，补益山海；荧烛末光，增辉日月。是以敢冒其丑而献其忠，必知为朝士所笑。圣主不以人废言，伏惟陛下少垂神听，臣则幸矣!

